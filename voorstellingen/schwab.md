---
layout: performance
title: Schwab
background: schwab-background.jpg
poster: schwab-poster.jpg
---
SCHWAB, WERNER SCHWAB

Het is zover.

De zeven vrouwen van compagnie barbarie hebben eindelijk de man van hun leven gevonden: Werner Schwab.

Hij komt uit Oostenrijk, is een eenzaat, heeft een zwaar moedercomplex, is vervuld van zelfhaat, zuipt zich te pletter, is zot van worst met scherpe balkanmosterd, een ketter in hart en nieren en walgt van alle maatschappelijke maatschappelijkheden.

Kortom: de ideale schoonzoon.

Hij is schrijver van beroep en uitvinder van zijn eigen Schwabtaal:

_Een gezin = een plek waar geen ongekuste mensen bestaan_

_Beledigen = de eerlijke huid met stront bespuiten_

_Het leven = een toegangsbewijs dat god uiteindelijk in beslag zal nemen_

In "Schwab, Werner Schwab" voert compagnie barbarie een autopsie uit.

Wees welkom in ons anatomisch theater.

Waar we deze helaas veel te vroeg gestorven blonde God vanbinnen en van buiten zullen onderzoeken.

Waar we een dissectie uitvoeren op zijn teksten, zijn beeldend werk, zijn gal, zijn zinloze lever en de honderden lege flessen wodka en andere sterke dranken.

_-want we zijn allemaal de wereld ingevogeld, maar we kunnen niet vliegen._
