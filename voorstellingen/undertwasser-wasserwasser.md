---
layout: performance
title: Undertwasser Wasserwasser
background: undertwasser-wasserwasser-background.jpg
poster: undertwasser-wasserwasser-poster.jpg
---
Compagnie Barbarie laat zich raken door dit verhaal en vertaalt het naar een eigen sfeer: de sfeer van waterballet. Synchroon zwemmen. Exclusief vrouwelijk met bommalingerie en massa’s pailletten. Maar ook extreem en dictatoriaal in zijn voorschriften. Iedereen even bruin, liefst ook even groot en even smal. Al wat opvalt, leidt af.

En laten we nu net daar moeite mee hebben.

Een stuk over topsport, over de spanning tussen groepsbelang en individueel belang, over uiterlijkheid en identiteit.

"Undertwasser" heeft het over een maatschappij die gedomineerd wordt door uiterlijkheden. Over de drang om op elkaar te lijken, het gevaar dat schuilt in het opgeven van het individuele denken ten overstaan van een groter allesomvattend ideaal.

De hele gezondheidshype en de adoratie van de atleet met de bovenmenselijke prestaties zijn slechts een mythe.

Want voor je het weet staar je je blind op je eigen ideaalbeeld. En haal je toeren uit die bulken van de absurditeit.

Undertwasser ging in première op 22 november 2007 en kreeg daarbij de steun van de Vlaamse Gemeenschap, de stad Antwerpen ,kc nOna en CC Berchem.
