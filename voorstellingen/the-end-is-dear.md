---
layout: performance
title: The End Is Dear
background: the-end-is-dear-background.jpg
poster: the-end-is-dear-poster.jpg
---
Vier vrouwen leven letterlijk en figuurlijk aan de rand van hun eigen afgrond.<br />
Ze staan stil.<br />
Achter hen, een vuil verleden en voor hun neus: een bodemloze put.<br />
Een kleine, stille gemeenschap vormen ze.<br />
Teruggetrokken in hun eigen universum en vastgedraaid in een web van patronen, routines en kleine houvastjes.<br />
Maar de vrouwen zijn niet alleen.<br />
Ze krijgen gezelschap van een vijandige vriend, een beest dat leeft in de put en hen al dan niet zachtaardige andere vlucht-, uit-, en toevalswegen toont.<br />
<br />
Compagnie Barbarie trekt in The end is dear het deksel van de menselijke beerput open en toont dat wat we nooit het daglicht gunnen. Op de gebruikelijke bitter-vrolijke wijze neemt compagnie barbarie een loopje met de eigen angsten. Want 's nachts wanneer iedereen slaapt komt de beer naar boven...<br />
<br />
Van en met Ruth Beeckmans, Liesje De Backer, Amber Goethals, Lotte Vaes en Sarah Vangeel<br />
Vormgeving: Jan De Brabander<br />
Kostuums: Viv Van der Poel<br />
Geluid en Techniek: Wouter Dupon<br />
Productie: compagnie barbarie in co-productie met de t h e a t e r m a k e r en Monty, met dank aan 't Arsenaal
