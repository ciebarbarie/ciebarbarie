---
title: Finale (6+)
slug: finale
active: true
weight: 19
slide-count: 2
images:
  "finale-1.jpg": Franky Verdickt
  "finale-2.jpg": Franky Verdickt
backgroundColor: "#222"
backgroundImage: "finale-background.jpg"
contentColor: "#fff"
---

**Finale**<br>

_Voor iedereen vanaf 6 jaar_

Iets stopt.<br>
Iets gaat stuk.<br>
Als iets stuk is, dan kan je er niet meer mee spelen.<br>
Tenzij dan met de stukjes. Maar die zijn soms te scherp en kunnen pijn doen.<br>
Dus dat mag dan weer niet.<br>
Veel dingen gaan kapot.<br>
Lampen. Kranen. Broeken. Winterjassen.<br>
Mensen ook.<br>
Mensen gaan ook kapot.<br>
Mensen gaan zelfs zo kapot dat ze doodgaan.<br>
En dan moeten ze weg.<br>
Niet in de gewone vuilbak natuurlijk, zoals de lampen en de kranen en de winterjassen.<br>
Maar weg gaan ze wel.<br>
Om nooit meer terug te komen.<br>
En dat, dat is echt heel, heel triestig.<br>
Dat ze nooit meer terugkomen?<br>
Dat is niet te begrijpen.<br>
En oneerlijk. En rot. En kut en fuck en shit. Sorry voor de vuile woorden. Dat mag je natuurlijk niet luidop zeggen.<br>
Maar zo voelt het wel.<br>

Met ‘Finale’ brengt **compagnie barbarie** een voorstelling over eindigheid en tijdelijkheid.<br>
En, om het grote woord te noemen: over de dood.<br>
Een voorstelling die laat beseffen dat doodgaan betekent dat je nooit meer terugkomt.<br>
En dat je daarbij alles mag voelen wat je voelt.<br>

**CONCEPT** compagnie barbarie (Liesje De Backer, Karolien De Bleser, Amber Goethals, Lotte Vaes en Sarah Vangeel)<br>
**SPEL** Sarah Vangeel, Liesje De Backer, Amber Goethals, Lotte Vaes<br>
**REGIE** Karolien De Bleser<br>
**TEKST** compagnie barbarie<br>
**SCENOGRAFIE** Gilles Pollak<br>
**KOSTUUMS** Joëlle Meerbergen<br>
**TECHNIEK** Saul Mombaerts<br>
**LICHTONTWERP** Frank Hardy<br>
**GELUIDSONTWERP** Adam Russel<br>
**PRODUCTIE** BRONKS<br>
**COPRODUCTIE** Perpodium<br>
**MET DANK AAN** De Studio<br>
**MET DE STEUN VAN** Tax Shelter van de Belgische Federale Overheid
