---
title: Pak De Poen!
slug: pak-de-poen
weight: 14
images:
  "pak-de-poen-1.jpg": Nick Mattan
  "pak-de-poen-2.jpg": Nick Mattan
  "pak-de-poen-3.jpg": Nick Mattan
  "pak-de-poen-4.jpg": Nick Mattan
poster: "pak-de-poen-poster.jpg"
backgroundColor: "#ffffff"
backgroundImage: "pak-de-poen-background.jpg"
---

![Pak de poen banner](/img/pak-de-poen-banner.png)

Kom u verrijken op de meest hebzuchtige show van het jaar!<br>
Want in ‘Pak de poen!’ kunnen kinderen geld verdienen.<br>
Veel geld.<br>
En daar kan u als ouder natuurlijk alleen maar van dromen.<br>

‘Pak de poen!’ wordt een spetterende show met grootste prijzen, waanzinnige opdrachten en uitdagende vraagstukken waarin kinderen zelf bepalen hoe ver ze gaan om te krijgen wat ze willen.<br>

In ‘Pak de poen!’ krijgen kinderen een inzicht in de binnenkant van ons kapitalistisch systeem en wordt de vanzelfsprekendheid hiervan in vraag gesteld.<br>
Is groei eindig of een doel op zich?<br>
Hoe moeilijk is delen eigenlijk echt?<br>
Waar ligt de grens tussen naar iets verlangen en hebzucht?<br>
Is méér per definitie altijd beter?<br>
Geld maakt geld. Zo wordt gezegd. Als we dus meer geld blijven maken,<br>
Wanneer is er dan genoeg voor iedereen?<br>

Kinderen opvoeden en bewust leren maken van de waarde van geld is geen simpele opdracht. Enerzijds willen we kinderen verantwoordelijkheid aanleren, hen leren beseffen dat de dingen niet gratis uit de lucht vallen en dat alles een prijs heeft.
Anderzijds vertellen we hen dan weer dat niet alles te koop is,
Dat geld niet het doel op zich mag zijn en dat wat er écht toe doet onbetaalbaar is.

Omgaan met geld, altijd meer willen hebben, hoe groter, hoe beter.<br>
Het is kinderen noch volwassenen vreemd.

‘Het einde van het kapitalisme is nabij!’. Zo wordt gezegd, gehoopt, gevreesd.<br>
Dus kom graaien, grijpen en hebben hebben hebben zolang het nog kan!

Schoolvoorstellingen: 4de, 5de, 6de leerjaar.<br>
Familievoorstellingen: 7+

**Spel**: Liesje De Backer, Amber Goethals, Lotte Vaes en Sarah Vangeel<br>
**Regie**: Karolien De Bleser<br>
**Scenografie**: Michiel Van Cauwelaert<br>
**Vormgeving**: Viviane van der Poel<br>
**Kostuums**: Leila Boukhalfa<br>
**Geluid en techniek**: Saul Mombaerts, Jannes Dierynck en Koen De Wilde<br>
**Grafisch Ontwerp**: Nick Mattan en Ben Raes<br>

**Een coproductie met** <a href="https://www.destudio.com/">DE STUDIO</a>, <a href="http://www.bronks.be/nl/">BRONKS</a>, en <a href="https://www.perpodium.be/">Perpodium</a>.<br>
**Met dank aan** Needcompany en Beeldsmederij De MAAN

Première op 31 oktober 2020 in DE STUDIO – Antwerpen.
